„25 --

quorsum ecloga spectet. Rectissime Ribbeckius docet hoc
maxime poetam egisse, quot quantisque contumeliis cliens
ille vilissimus inter cenam a divite patrono affectus sit
»enarrare eo potissimum consilio, ut parasiti pudorem
excitaret. Narrationis autem qua ratione Juvenalis utitur,
fieri non poterat, quin legentes, etiamsi id poeta in
animo non haberet, ad patronum contemnendum ultro
adducerentur. An non laetitia quadam singulos orationis
aculeos etiam in dominum conversos videmus? Ribbeckius
quidem id quoque poetam spectasse negat, quippe quod
a simplici eclogae tenore et concinnitate abhorreat. Quid
vero quaeso sibi volunt isti versus 32 et 33 „Cardiaco
numquam cyathum missurus amic03 Cras bibet Albanis
aliquid de montibus aut de Setinis —-,“ quid vv. 132-145,
nisi facete humilitatem et improbitatem divitis castigant?
Eodem vv. 107-113 spectare neque alieni a poetae con-
silio esse videntur. Desideramus quidem hanc satirae.
partem artius cum antecedentibus versibus conecti. Re-
quirimus etiam in digressionis fine particulam transitionis
qua poeta a diverticulo ad rectum narrationis tramitem
descendat. Sed similiter res se habetin eiusdem satirae
vv. 131) sqq. Hoc quoque loco poeta digressione v. 145
absoluta illuc unde abiit rediens nullo transitu parato cenam
describere pergit. Enimvero indignatione imo ex animo
vehementer effusa ars illa componendi sane exigua ex·
cusatur. Eiusmodi iracundi animi motibus quotiens Juvenalis
totius disputationis tenorem parum scite dirumpere soleat,
si quis attenderit velut in satirae ΙΙ vv. 121 sqq„ 120 sqq.‚
*IV‚ vv. <ro-08, cavebit nimirum, ne haec, quae prorsus
non ab Juvenale aliena sunt, ab eo abiudicet.

Sed iam convertamus animum ad eos locos ubi
poeta adhortationes versibus compluribus inclusas inter-
ponit nulla alia causa, ut mihi quidem videtur, nisi ut
rapidum narrationis flumen paululum retardet. Cuius
quidem generis multa ex satiris exempla promi possunt.
Sed satis esse mihi videtur unum exemplum paulo diligent*
explicare, quod legimus in satirae IX vv. 118-123

 

