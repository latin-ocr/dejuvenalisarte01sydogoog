.-22-

Weiseus de hac Juvenalis consuetudine componendi dispu-
tavit. Qui quidem hoc docet poetam solere singulas sati-
rarum partes nullis coniunctionibus adhibitis componere et
persaepe a proposito digredi. Sed exempla et abruptae
quam vocat orationis et digressionum quamplurima attulisse
satis habet neque rationem et consilium illius consuetudinis
accuratius explicare conatur. Quod cum ita sit, operae
pretium esse videtur denuo de hac Juvenalis arte compo-
nendi paucis disserere.

Id enim maxime proprium Juvenalis esse videtur sen-
tentiam generalem singularibus rebus enarratis accuratius
explicare et exemplis compluribus prolatis plenius illustrare.
In eis vero rebus persequendis tantam diligentiam adhibet
poeta, ut eae quasi oculis obiectae nobis videantur esse.
Qua quidem re quamquam maximas satirarum amoenitates
ortas esse facile concedimus tamen saepenumero fit, ut
ieiuna et languida explicatione animos nostros defatiget et
imprimis narrationis progressionem moretur et retardet.

ln satira Vl quidem inde a v. 261 mulierum Romanarum .

cupiditatem in arenam descendendi denotat. Extrema hac
in descriptione poeta paucis lineis veram et vividam-imaginem
talis mulieris gladiatoriae adumbrat hisce versibus:

„Aspice quo fremitu monstratos perferat ictus,

„Et quanto galeae curvetur pondere, quanta

„Poplitibus sedeat quam denso fascia libro,

„Et ride, positis scaphium quum sumitur armis“
Itemque Juvenalis in satirae l vv. 75 et 70 non satis habet
hortos, praetoria, mensas enumerasse, poculum quamvis
paucis verbis tamen tam egregie depingit, ut in manibus
quasi teneatur. Postremo in disputationem vocandus est
locuS, qui exstat in satirae II v. 80 sqq. ubi „Orgia Bonae
Deae“, quae viri effeminati muliebrem in modum tum
colere solebant, primum universe describi rectissimme
Weidnerus*) ostendit. Tum a v. 93 poeta haec orgia
accuratius explicare pergit. ln vv. 91 et 92 Ribbeckius**)

*) comment in Juvenal. satiras
Ι**) l. c. pag 138.

 

